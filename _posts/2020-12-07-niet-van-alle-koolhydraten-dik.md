---
title:      "Niet van Ã©lke koolhydraat word je dik"
date:       2020-12-07 08:00:00 +0200
tag:        "Over afvallen"
category:   "over-afvallen"
image:      /uploads/boterham-waterverf.jpg
caption:    "Volkoren Waldkorn boterham (Waterverf en fineliner in schetsboekje)"
excerpt:    "Het geheim achter afvallen? Als je social media moet geloven moet je vooral koolhydraten weren. Maar pas op dat je niet gaat discrimineren. Sommige koolhydraten zijn wel degelijk heel gezond en niet dikmakend!"
published:  true
---
# De snelste koolhydraat van allen: suiker
Jarenlang zijn we blind geweest voor het slechte effect dat suiker op ons lichaam heeft. De focus lag compleet op het beperken van vetten. Het is ondertussen ook bekend dat de suikerindustrie (nog steeds) een grote lobby heeft. Zembla heeft hier jaren geleden al interessante uitzendingen over gemaakt. Leuk feitje: toen ik onlangs googlde op 'wetenschappelijk onderzoek suiker' kwam ik terecht op [de website Kenniscentrum suiker & voeding](https://www.kenniscentrumsuiker.nl/). Klinkt super betrouwbaar, maar uiteraard gefinancierd door Cosun Beet Company. Een mooie Engelse term voor: de suikerindustrie. 

Suiker is een disacharide, of in normaal Nederlands, een tweevoudige koolhydraat. De enkelvoudige en tweevoudige koolhydraten zijn door het lichaam snel te verteren en zorgen voor snelle energie. In sportdrankjes zit hier bijvoorbeeld veel van in. Enkelvoudige en tweevoudige koolhydraten zitten niet alleen in suiker en producten met suikers (snoep enzo). Het zit ook in witbrood, normale pasta en witte rijst.

{% include image.html url="/uploads/donut.jpg" description="Vette donut (Waterverf en fineliner in schetsboekje)" %}

Ons lichaam kan enkelvoudige en tweevoudige koolhydraten snel omzetten naar glucose en fructose. Deze kleinste deeltjes van koolhydraten komen snel na het eten in je bloed terecht, waardoor je  bloedsuikerspiegel snel stijgt. Dit heeft verschillende nadelen. 

### Opslag vet

Door de snelle stijging van de bloedsuikerspiegel, gaat je alvleesklier insuline afgeven. De insuline zorgt ervoor dat de glucose in je bloed in je lever en spieren opgeslagen wordt, maar ook dat de glucose in vetweefsel wordt omgezet. 

### Grote pieken...diepe dalen

Als met behulp van de insuline de overtollige glucose uit het bloed in verwijderd, volgt er een diep dal. Het eten is al verteerd, dat ging heel snel. Na de piek, komt een daling van de bloedsuikerspiegel. Dit is geen fijn gevoel. Het maakt je moe, lusteloos, wazig in je hoofd en hongerig.

### Beter aan de meervoudige broertjes en zusjes
Meervoudige koolhydraten hebben deze nadelen niet. Dit zijn producten zoals zilvervlies rijs, volkoren (meergranen) brood, volkoren pasta. Deze producten zijn voor ons lichaam lastiger te verteren. Je voelt je daardoor langer verzadigd. Maar belangrijker nog: je bloedsuikerspiegel stijgt door de lastige vertering zo langzaam, dat je de energie verbrandt in plaats van op slaat in vet. Je hebt geen last van vervelende dips in bloedsuikerspiegel waardoor je je niet slap gaat voelen. 

> Meervoudige koolhydraten zijn lastig te verteren. Dit gaat langzaam. Hierdoor worden ze meestal nooit vet.

In producten met meervoudige koolhydraten, zoals volkorenbrood zitten ook veel vitamines en mineralen die je anders te weinig binnen krijgt. En vergeet de vezels niet die erin zitten! 

Dussss: ook als je wilt afvallen, kan je het beste de snelle koolhydraten weren. Maar je volkoren bammetjes kan je gewoon blijven eten. Het is zelfs beter om dit te doen. Cheers, geniet ervan!   

{% include image.html url="/uploads/banaan.jpg" description="Banaan (Waterverf en fineliner in schetsboekje)" %}

PS 1 een beetje honing of suiker kan best. It's all about the numbers! 
PS 2 In fruit zitten ook veel snelle koolhydraten. Maar er zitten ook veel vitamines in waardoor het toch goed voor je is. Je kan het echter beter niet persen. Ongemerkt krijg je dan veel meer binnen. En als je het in vaste vorm eet dan krijg je ook de (in water oplosbare) vezels binnen. Deze zorgen dat het fruit niet snel wordt verteerd en je dus geen last krijgt van een bloedsuikerdip!
