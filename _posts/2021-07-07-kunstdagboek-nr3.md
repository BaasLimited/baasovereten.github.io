---
title:      "Kunstdagboek #3"
date:       2021-07-07 09:30:00 +0100
tags:       ["kunstdagboek"]
category:   "kunst"
image:      /uploads/vlinderbw.jpg
caption:    "Vlinder (gouache en fineliner op papier)"
excerpt:    "Streepjes, streepjes, streepjes & kleurtjes, kleurtjes, kleurtjes"
published:  true
---

Laatst kwam ik het werk van Lucia Coz tegen. Zij maakt gaaf werk. Veel beesten, maar ook de zee en figuurlijk. Vooral met veel fantasie. Ze is van opleiding etser en werkt veel met streepjes met een inktpen. Soms combineert ze dat met gouache. Zij tekent geheel op haar eigen manier. Oh ja, en ze is dol op katten. What's not to love? Haar instragram account is zeker een aantal verloren minuten waard (of nogal veel als je de tijd vergeet).

Onlangs heb ik mezelf drie Rotring pennen cadeau gedaan. Geweldig! Ik ben verslaafd. Ik heb drie maten, waardoor ik heel fijne lijntjes kan maken en ook dikkere. Het zijn een soort naaltjes waar zwarte inkt uit komt. De kleur is intens zwart en de vullingen gaan heel lang mee. Normale fineliners moest ik in dozijnen kopen, maar deze zijn nog niet leeg geweest. Ze zijn heerlijk om snel wat doodlen, maar ook om serieus iets mee te tekenen. Waar ik in huis ben, is mijn Rotring pen ook. En dat is bijna echt waar ;).

Een van mijn eerste tekeningen met de Rotring pen is deze anjer. De kleuren heb ik digitaal aangebracht.

{% include image.html url="/uploads/anjer-kleur4.jpg" description="Bloem geïnspireerd door het werk van Lucia Coz (fineliner en digitale inkleuring)" %}

Ook deze vogel is met de Rotring pen getekend en achteraf digitaal ingekleurd. Bij het kiezen van het referentieplaatje besefte ik me niet dat deze super veel lijkt op het logo van de Partij van de Vrijheid is. Beetje jammer, want ik durf het plaatje daardoor niet actief te delen.

{% include image.html url="/uploads/vogel8-bw.jpg" description="Vliegende vogel (fineliner en digitale inkleuring)" %}

Van deze vogel word ik wel blij. Zeker van het bijschrift.
{% include image.html url="/uploads/voedingsadviesbw.jpg" description="Vliegende vogel (fineliner en digitale inkleuring)" %}

Een van mijn favoriete tekeningen, waarbij ik zelf gouache en inkt heb gecombineerd, is de vlinder boven aan de pagina (geïnspireerd op een vlinderplaatje van Pinterest).

Met gouache verven is uitdagend. Er wordt gezegd dat het een makkelijke verfsoort is voor beginners. Daar ben ik het niet mee eens. Van gouache heb ik alleen de primaire kleuren in huis, dus ik moet veel mengen. En dat komt vrij nauw. Als er al maar iets teveel van een kleur bij komt dan wordt het al snel te donker. Wat ook lastig is, is dat de kleuren net anders opdrogen. De lichtere kleuren worden iets donkerder en de donkere kleuren iets lichter.

De professionele kunstenaar test eerst zijn kleuren en ook de combinaties met elkaar. Ik ben daar niet geduldig genoeg voor. Was ik maar wat geduldiger dan werden mijn tekeningen vast een stuk mooier. Gelukkig bestaat de computer en kan ik nog wel eens wat bijwerken. Dit heb ik bij het stekelvarken gedaan.

{% include gallery.html id="stekelvarken" show_description=false %}

Naast het stekelvarken heb ik ook wat andere beestjes geschilderd en getekend:
{% include gallery.html id="dagboek3-gouache-inkt" show_description=false %}

Tot slot dit buitenbeentje: een portret met gouache en stift. Ik word er blij van.

{% include image.html url="/uploads/portret13.jpg" description="Portret nr. 13 (fineliner en gouache)" %}
