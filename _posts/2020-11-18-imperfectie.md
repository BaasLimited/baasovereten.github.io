---
title:      "Jouw imperfectie is perfect"
date:       2020-11-22 14:00:00 +0200
tags:       ["Over denken"]
category:   "over-denken"
image:      /uploads/woldhek-landschap.jpg
caption:    "Hollands landschap van Woldhek (waterverf)"
excerpt:    "Perfectionisme zit ons in de weg. Laat het los. Bevrijd je zelf van de last en laat jezelf zien aan de wereld."
published:  false
layout:     gallery-post
---

Perfectionisme. Het nastreven hiervan kan motiveren. Het maakt dat je nog een stap extra zet. Dingen met extra aandacht doet. Maar perfectionisme zit ook creativiteit in de weg. Het werpt blokkades op waardoor je niet verder wilt gaan of durft te gaan. "Wat als ik het doe en het lukt niet?" "Dit wordt nooit beter dan middelmatig". Dit zijn herkenbare gedachten die ons in de weg kunnen zitten.
{% include image.html url="/uploads/park-munch.jpg" description="Weizigt park à la Munch (soft pastel in schetsboek)" %}

## Perfecte imperfecte herinneringen

Als ik terug denk aan mooie herinneringen dan zijn dat vaak herinneringen aan "imperfecte momenten". Die keer bijvoorbeeld dat ik met de Baas in een hotel was en hij het mini-jammetje niet open kreeg. De mevrouw van het hotel deed het voor. In een tel was het pakje open. Vol enthousiasme pulkte mijn stoere vent verder aan zijn jammetje. Ik weet nog steeds niet wat hij deed, maar het pakje ontplofte in zijn gezicht en de jam vloog met galactische schwung door het ontbijtkamertje. Het barretje, de vloer en de muur zaten vol spetters vuurrode aardbeienjam. De Koreaanse mevrouw en wij hebben ons kapot gelachen. 

Een andere herinnering is die keer dat wij naar een oude toren gingen kijken in een dorp waar verder geen jota te doen was. De toren zelf was ook niet bijzonder opzienbarend. Geen bordje met uitleg of toelichting te ontdekken en half overgroeid met onkruid. Uit het niets kwam opeens een wilde hond aanrennen. Luid blaffend en grommend. Het kwijl droop uit zijn bek en zijn ogen popte bijna uit zijn kassen. Ik ben nog nooit zo bang geweest. Een lang verhaal kort: we zijn er goed vanaf gekomen. Ondanks deze ongelukkige ingrediënten denk ik met veel geluk aan deze dag terug. 

{% include image.html url="/uploads/hond.jpg" description="Dit is wel een lieve hond (houtskool in schetsboek)" %}

Al die keren dat we prachtige oude gebouwen hebben bekeken en mooie rondleidingen hebben gehad vervagen in mijn hoofd tot een grote blur. Maar deze imperfecte momenten blijven kristalhelder in mijn geheugen . 

## Perfect imperfecte ouders

Ik ben momenteel de biografie van Bert Hellinger aan het lezen. Hij heeft een therapievorm ontwikkeld die vrij vaag is.  Ik heb een haat-liefde-verhouding met dit soort vaagheden. Het boeit me maar soms gaat het over mijn grens. Maar dat terzijde. Het volgende stuk tekst over imperfectie van ouders vond ik pakkend en mooi. Ik heb het wel wat ingekort. 
---
*Natuurlijk hebben onze ouders ook tekortkomingen en zwakke punten. Ze hebben sommige dingen vanuit onze huidige optiek verkeerd gedaan. Stel je voor dat je ideale ouders had, dat ze in alle opzichten perfect waren en dat alles wonderbaarlijk goed ging. Hoe efficiënt zou dat zijn voor het leven? Het zijn juist de fouten, de uitdagingen, de dingen die soms van ons worden gevraagd met groot leed, die ons een speciale kracht geven als we ermee instemmen. [..] Nu kun je je voorstellen hoe het is als iemand uit een perfect gezin komt. Kan hij empathie hebben voor anderen? Kan hij genade voelen? Of is hij grotendeels afgesloten van het leven? Kijk nu opnieuw naar jezelf en naar anderen, die een aantal ontberingen hebben geleden. Hoe kun jij je inleven in anderen? Hoeveel meer kracht heb je om anderen te helpen en van anderen te houden dan degenen die uit een perfect gezin komen? *
---
Ouders doen vaak hun best om perfect te zijn. Dat hebben jouw ouders misschien gedaan. Misschien probeer je het zelf ook. Perfectie lukt niet. Dat kan niet. We zijn allemaal mensen. Mensen maken fouten. Mensen verliezen hun geduld en doen soms niet het beste. Bert Hellinger geeft dit een mooi perspectief. De imperfectie geeft diepte en glas aan onze levens.

{% include image.html url="/uploads/zelfportret-met-kiki.jpg" description="Zelfportret op de bank met mijn lieve meid (waterverf op aquarelpapier)" %}

## Imperfectie in de kunst

Kunst  wordt interessant door imperfectie. Het maakt het echt. Een tekening die perfect is, kan oninteressant worden. Het boeit niet. Daarom is [het werk van Felix Scheinberger](https://www.instagram.com/felixscheinberger/) populair. Het is verre van perfect en daarom tof en stoer.  Of de straatkunstenaar [Banksy](https://banksy.co.uk/). Hij heeft ook veel humor. En omarmt daarin de imperfectie. Zijn doek (de straat) is immers per definitie imperfect.

Ik hou van mensen tekenen. Ik hou vooral van mensen tekenen die niet perfect zijn. Mooie oude koppen met veel rimpels vooral. Of mensen die iets in hun ogen hebben (figuurlijk dan he). Je kan zien dat er een verhaal achter zit. Als oefening teken ik wel eens gewoon een plaatje dat op Instagram langs komt. Bijvoorbeeld een reclame voor kleding.  De modellen leveren matte, saaie tekeningen op.

{% include image.html url="/uploads/oudeman-kleur.jpg" description="Oude man uit Lonely Planet Maleisië (softpastel in schetsboek)" %}

Om zelf te tekenen moet je perfectionisme los kunnen laten. Met name bij het werken met waterverf. Mensen die echt goed kunnen waterverven, laten de verf vloeien. Het vloeit in elkaar over en vermengd. Dit kan je controleren tot een bepaalde hoogte. Super lastig. Als je het kan loslaten, kan het resultaat prachtig zijn. Onlangs hebben mijn moeder en ik samen een [online cursus van Woldhek](https://www.pronkacademie.nl/online-workshop-waterverven-siegfried-woldhek/) gedaan. Dat was een grote (gezellige) oefening in het loslaten van perfectionisme :). 

## Het imperfecte blog

Voor mijn website ben ik ook met een worsteling naar perfectie bezig. Ik dub over welke tekeningen er op mogen. Ik heb er doodles opgezet omdat ik het leuk vind, maar straks vinden anderen het stom? Ik schrijf nu een post over perfectie, wie vind dit boeiend? Er zit niet echt een duidelijke lijn in en lijkt bij elkaar gegraaid. Wat voor nieuwe informatie voeg ik toe? Als het niet perfect hoeft te zijn, wat is dan wel goed? Waarom doe ik dit?

{% include image.html url="/uploads/woldhek-landschap.jpg" description="Landschap van Woldhek (waterverf op aquarelpapier)" %}

Ik weet het niet. Ik doe maar. Ik heb er behoefte aan. Hier ben ik mee bezig. Misschien jij ook wel. 

Misschien kan dit jou of iemand anders inspireren om op zoek te gaan naar het mooie imperfecte. Of zet het een proces in gang om van jezelf te accepteren dat je niet perfect bent. Dat je geen perfect werk aflevert. Dat je geen perfecte moeder bent. Geen perfecte partner. Geen perfect kind. Geen perfect mens. 

# Jouw imperfectie is perfect en ik zie hem graag

PS bijna alle plaatjes bij dit blog zijn in mijn ogen imperfect, maar wel speciaal voor me. Die in het park vind ik gaaf door het stoere Munch effect van het krijt, alleen lijkt Kiki een gek monstertje. Het zelfportret met Kiki lijkt niet echt, maar ik word blij van de kleurtjes en de herinnering. En die aquarel van de bomen bij het water hebben gekke vlekken. 
Kortom: bij een blog over imperfectie verdienen ze alle drie een mooi plekje!
