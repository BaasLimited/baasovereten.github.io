---
title:      "Respectvol nee zeggen op traktaties"
date:       2020-10-04 14:00:00 +0200
tag:        "Over afvallen"
category:   "over-afvallen"
image:      /uploads/tompoes.jpg
caption:    "Hema tompoes (waterverf en fineliner in schetsboek"
excerpt:    "Af en toe wat lekkers: een taartje of een snoep moet kunnen. Niet te vaak helaas, anders gaan de kilo's er niet vanaf. Het blijft balen dat het zo werkt. Dan kunnen de taartjes en soepjes maar beter retelekker zijn. Traktaties die eigenlijk mhah zijn. Nee echt ff niet. Zonde! Je ontkomt dan ook niet aan nee zeggen. Maar hoe?."
published:  true
---

Voor jezelf zorgen is respectvol *nee* zeggen. Deze quote kwam ik tegen op de "Scheur je los" scheurkalender van 2016 of was het een nog ouder jaar? Laten we zeggen dat ik niet helemaal bij de tijd ben. Maar dat terzijde.

> Voor jezelf zorgen is respectvol "nee" zeggen

Een waarheid als een koe. Die in veel situaties toepasbaar is. Op het werk, als iemand je mee vraagt naar een festival waar je geen zin in hebt, of noem maar op. Maar respectvol "nee" zeggen is helemaal belangrijk als je af wilt vallen. **Als heilige stelregel voor traktaties is: neem het alleen als je het echt lekker vindt.** Het moet de calorieÃ«n waard zijn! Als je af en toe wat neemt, dan hoef je je ook niet schuldig of naar over te voelen.

Maar ja, herken je deze situatie? Je bent net super goed bezig. Je hebt al een tijdje niet gesnoept en de eerste kilo's zijn eraf. Dan komt op kantoor een stralende collega langs met een Hema tompoes. Voor je het weet sta je de enigszins taaie tompoes naar binnen te werken. Niet echt lekker. Je proeft hoe mierzoet het is en je schuldgevoel stapelt zich op. Maar je durfde geen nee te zeggen. Ach ja..
