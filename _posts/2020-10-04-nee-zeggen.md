---
title:      "Traktaties: Respectvol nee zeggen"
date:       2020-10-04 14:00:00 +0200
tag:        "Over afvallen"
category:   "over-afvallen"
image:      /uploads/tompoes.jpg
caption:    "Hema tompoes (waterverf en fineliner in schetsboek"
excerpt:    "Af en toe wat lekkers: een taartje of een snoep moet kunnen. Niet te vaak helaas, anders gaan de kilo's er niet vanaf. Het blijft balen dat het zo werkt. Dan kunnen de taartjes en soepjes maar beter rete-lekker zijn. En traktaties die eigenlijk mhah zijn... nee echt ff niet. Zonde van de calorieën! Je ontkomt niet aan nee zeggen. Maar hoe?."
published:  true
---

Voor jezelf zorgen is respectvol *nee* zeggen. Deze quote kwam ik tegen op de "Scheur je los" scheurkalender van 2016 of was het een ander jaar? Laten we zeggen dat mijn scheurkalender wat achter loopt. Maar dat terzijde.

> Voor jezelf zorgen is respectvol "nee" zeggen

Het is een mooie quote. Het is op zoveel situaties van toepassing. Op het werk, als iemand je mee uit vraagt terwijl je super moe bent, noem maar op. Maar respectvol "nee" zeggen is extra extra extra belangrijk als je af wilt vallen. **Mijn heilige stelregel voor traktaties is: ik neem het alleen als ik het echt lekker vind.** Het moet de calorieën waard zijn! Als je daardoor af en toe wat neemt, dan hoef je je ook niet schuldig of naar over te voelen. 

{% include image.html url="/uploads/hoera.jpg" description="Vlaggetjes & hoera! (permanente stift in schetsboekje" %}

Maar ja, herken je deze situatie? Je bent net super goed bezig. Je hebt al een tijdje niet gesnoept en de eerste kilo's zijn eraf. Dan komt op kantoor een stralende collega langs met een Hema tompoes. Voor je het weet sta je de enigszins taaie tompoes naar binnen te werken. Niet echt lekker. Je proeft hoe mierzoet het is en je schuldgevoel stapelt zich op. Maar je durfde geen nee te zeggen. Ach ja..
