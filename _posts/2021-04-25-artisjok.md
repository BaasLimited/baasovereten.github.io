---
title:      "Prikkelig"
date:       2021-04-25 9:00:00 +0100
tags:       ["gezond eten"]
category:   "gezond-leven"
image:      /uploads/glaswater2.jpg
caption:    "Glas met water (waterverf en inkt in schetsboekje)"
excerpt:    "Drinken is super belangrijk. We kunnen dan ook niet lang zonder. Hier lees je van alles over water. Hoeveel je nodig hebt en waarom. En wist je dat je ook teveel water kan drinken?"
published:  false
---

De artisjok

Artisjokken brengen mij 30 jaar terug in de tijd. Van kinds af aan was ik al dol op deze gekke distels. Wij allemaal thuis trouwens. Het was altijd een klein feestje als we ze aten. Mijn moeder kookte ze zo in de pan. Vier artisjokken. Voor ieder een.

Aan tafel kregen we de distel op ons bord met een schaaltje met dipsaus erbij. En dopen maar. De blaadjes werden er een voor een afgeplukt door ons. Het uiteinde in de dipsaus gedoopt en smikkelen maar.

De stapel afgekloven blaadjes in het midden van de tafel groeide langzaam en ik verwonderde me over de verandering van structuur. De buitenste blaadjes zijn steviger en worden langzaam zachter. Tot ze zo zacht zijn en je er niets meer mee kan.

En dan komen de haren! Ja ja... haren! Vieze gefrot om die haren er af te halen was het altijd. Ik kan me herinneren dat het mij niet lukt en mijn vier jaar oudere zus het klusje wel even klaarde voor mij. Na al die moeite was daar het hart. Heeeerlijk! In de restjes saus gedoopt en genieten maar.

Ik heb het nog eens klaar gemaakt, maar het kon niet op enthousiasme van mijn vriend rekenen. Poe veel gedoe voor een klein beetje eten zeg. Zonder de romantiek van mijn herinneringen is dat vast zo.

Ben je nieuwsgierig geworden?

Artisjok puur zoals hij is

Kook een of meerdere artisjokken 45 minuten. Het hangt van de grootte af hoe lang precies, maar als de blaadjes makkelijk plukbaar zijn, dan is de distel gaar. Een sausje van halvolle yoghurt met mosterd erbij en smullen maar!

Een verse artisjok eten doe ik haast nooit meer, maar uit een blikje door mijn lunchsalade vaak genoeg.

Rucola, artisjok & de killer dressing

De ingrediënten voor deze heerlijke sidesalade voor één persoon

handje rucola

1/2 blikje artisjokken hartjes

1/2 bosui

voor de dressing

gedroogte peterselie

gedroogde provenciaalse kruiden

scheutje hennepolie of olijfolie

peper en zout

klein scheutje citroensap

2 a 3 eetlepels halfvolle yoghurt

verse munt

Scheur wat rucola klein en doe het onderop in een schaaltje.

Snij de artisjokkenhartjes klein en doe ze eroverheen.

Doe hetzelfde met het halve bosuitje

Doe de gedroogde kruiden en peper en zout bij de hennepolie. Als de kruiden zacht zijn geworden, kan het bij de yoghurt.

Goed roeren, munt erbij en over de salade!

Genieten maar! Ik vind dit ook heerlijk bovenop mijn boterham met geitenkaasspread. Oh mama mia!

Diezelfde salade is ook heerlijk met de balsamico dressing en verse basilicum

Of de dressing met gerookte paprika.

Artisjok uit oven met wat gemalen kaas erover
