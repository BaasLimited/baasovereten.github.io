---
title:      "De artisjok: het muurbloempje onder de groenten"
date:       2021-05-15 9:00:00 +0100
tags:       ["recepten","gezond eten"]
category:   "gezond-leven"
image:      /uploads/artisjok2.jpg
caption:    "Artisjok (waterverf en inkt in schetsboekje)"
excerpt:    "De Artisjok is ondergewaardeerd. De meeste mensen denken volgens mij aan het zurige hapje op de vegetarische pizza. Maar hij is zoveel meer. Het is een heerlijke groente die ook ik (veel te weinig) met smaak eet."
published:  true
---
# Vroeger toen we thuis artisjok aten

Artisjokken brengen mij ruim 30 jaar terug in de tijd. Van kinds af aan was ik al dol op deze gekke planten. Het hele gezin trouwens. Het was altijd een klein feestje als we ze aten. Mijn moeder kookte ze in een hele grote pan. Vier artisjokken die eindeloos moesten pruttelen. Voor ieder één.

Aan tafel kregen we de distel op ons bord met een schaal met dipsaus erbij. En dopen maar. De blaadjes plukten we er één voor éénn af. Het uiteinde in de dipsaus dopen en smikkelen maar.

De stapel afgekloven blaadjes in het midden van de tafel groeide langzaam uit tot een ware berg. Ik vond de verandering van structuur altijd interessant. De buitenste blaadjes zijn steviger en grover. Hoe dichter je bij het hart kwam hoe zachter en kleiner ze werden. Tot er geen "vlees" meer aan zat en je ze niet meer kon eten.

En dan kwamen de haren! Ja ja... haren! Wat een gedoe om die van het hart te krijgen. Er zijn vast mensen die dit heel handig doen (mental note: een keertje youtube checken). Maar na al die moeite was daar het hart. Heeeerlijk! In het restje saus dopen en genieten maar. Het voelde altijd als de schat die vonden in een zee van blaadjes!

{% include image.html url="/uploads/artisjok-kl-bw.jpg" description="Artisjokplant (fineliner en waterverf in schetsboekje)" %}

Ik heb het een paar jaar geleden nog eens klaar gemaakt, maar het kon niet op enthousiasme van mijn vriend rekenen. Zijn grootste bezwaar was dat het nogal een gedoe is voor een klein beetje eten. Dat is ook zo, maar de romantiek van de herinnering compenseert dat voor mij ruimschoots.

Als kleine ode voor deze distel vind je in deze post een paar lekkere artisjok recepten.

## Artisjok puur zoals hij is

Kook één of meerdere artisjokken 45 minuten. Het hangt van de grootte af hoe lang precies, maar als de blaadjes makkelijk plukbaar zijn, dan is de distel gaar. Let op: pak bij het testen niet een van de buitenste blaadjes dicht bij de stengel. Deze blijven altijd erg vast zitten, hoe gaar de artisjok ook is.

Een sausje van halvolle yoghurt met mosterd erbij en dippen maar!

## Rucola, artisjok & de killer dressing

Een verse artisjok eten eet ik dus eigenlijk haast nooit meer vanwege het ontbrekende enthousiasme thuis.
Maar ik eet wel vaak artisjokhartjes uit een blikje. Niet zo lekker als "the real deal" maar lekker genoeg!

Dan gebruik ik bijvoorbeeld:
* een handje rucola
* 1/2 blikje artisjokken hartjes in kleine stukjes gesneden
* 1/2 bosui

Voor de dressing kan natuurlijk veel, maar hier heb ik laatst van genoten:
- wat gedroogte peterselie
- wat gedroogde provenciaalse kruiden
- scheutje hennepolie of olijfolie
- peper en zout
- klein kneepje citroensap
- 2 a 3 eetlepels halfvolle yoghurt
- verse munt

{% include image.html url="/uploads/citroenbw.jpg" description="Citroen (fineliner en waterverf in schetsboekje)" %}

De stappen zijn voor een salade vrij logisch. Maak alle ingrediënten klein, meng de onderdelen van de dressing tot een geheel. Gooi het over de salade, de verse munt eroverheen (als je dit niet al erdoor gedaan had) en KLAAR!
Deze kleine salade is heerlijk bovenop een boterham met geitenkaasspread.

De salade is ook heerlijk met de balsamico dressing en verse basilicum
Of de dressing met gerookte paprika. Zie mijn eerdere posts over dressings.
De keuze is reuze!

## Artisjokhart-verwarmer

Wij hebben een klein oventje. Ik kan het iedereen aanbevelen. We gebruiken hem vooral om brood te roosteren. Maar ik maak er vaak ook even snel iets in warm. In de magnetron wordt alles snel slap en papperig. In het oventje niet... en met een beetje kaas erover komt er een heeerlijk knapperig korstje op :). Zo maak ik af en toe heerlijke artisjokhartverwarmers.

Hiervoor heb je nodig:
- artisjokhartjes uit blik. Ik knijp altijd even het vocht eruit en snij ze in vieren.
- beetje geraspte 30+ kaas
- peper en zout

Op het bakblik en een paar minuten in het oventje. Ongeveer 5 minuten.

De artisjok wordt lekker warm en de kaas knapperig. Heerlijk!

{% include image.html url="/uploads/keukenkleur2.jpg" description="Onze kleine keuken met het kleine oventje (fineliner en waterverf in schetsboekje)" %}

## Poepoepoe gedoe artisjoksalade

Deze salade vond ik online toen ik inspiratie voor salades met artisjokken aan het opdoen was. Eerlijk is eerlijk, ik vond het veel gedoe om deze te maken. Vooral de dressing heeft veel ingrediënten, maar het resultaat is wel heerlijk. Zo lekker dat ik het gedoe waard vind. Ik had niet alles in huis dus ik heb het recept wat aangepast. Hieronder vind je de versie die ik gemaakt heb. Op deze [website](https://www.newfysic.nl/recept/salade/) staat het orginele recept.

Salade ingrediënten:
* Artisjokhartjes (uit blik)
* Aspergestukjes (uit een potje)
* Verse venkel
* Rucola

Dressing:
* kneepje citroensap
* kneepje mosterd
* scheutje olijfolie of hennepolie
* klein kneepje (slanke) mayonaise
* beetje sambal
* wat gedroogde provenciaalse kruiden
* peper en zout

{% include image.html url="/uploads/artisjokzw.jpg" description="Artisjok (fineliner in schetsboekje)" %}

Ik heb bij de groenten geen hoeveelheden gezet omdat dat niet zo nauw komt. Ik heb de salade meerdere keren gemaakt in wisselende samenstellingen en elke keer was het heerlijk.

Als vervanging van mayonaise hebben wij thuis fritelijn van Remia. Dat is de mayo met het minste vet en wonderbaarlijk genoeg is deze nog steeds lekker.
De bereiding van de salade spreekt voor zich.

Enjoy!
