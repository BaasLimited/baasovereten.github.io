---
title:      "HÃ©t geheim om sporten wel vol te houden"
date:       2020-10-07 13:00:00 +0200
tags:       ["Over sporten", "Over bewegen", "Over afvallen"]
category:   "over-sporten"
image:      /uploads/hardlopen.jpg
caption:    "Hardlopen in de stad (waterverf en fineliner in schetsboekje)"
excerpt:    "Sporten is goed voor je, maar niet iedereen houdt het vol. Het is een van die dingen die we ons voornemen, een paar weken doen en daarna weer laten versloffen. Mijn gouden regel om het wel vol te houden: luister goed naar je lijf. Zorg dat de drempel om te gaan laag is en dat je blijft bewegen. En als je bezig bent, push jezelf als je het leuk vindt maar niet teveel."
published:  false
---

In mijn eerdere blog met tips om meer te bewegen schreef ik al wat de bewegingsrichtlijnen van de gezondheidsraad zijn. Veeel bewegen en sporten dus! Als het lukt: RESPECT. Als het niet lukt: hier wat tips.

**1. Het hoeft niet perfect**

Meer bewegen is altijd goed, ook als je het je niet lukt om drie keer in de week intensief te bewegen. Elke keer als je iets doet, dan zorg je voor je zelf! Dus wees niet teleurgesteld als het "maar" twee keer per week lukt, of een keer in de week. Geef jezelf complimenten en schouderklopjes voor elke keer dat je bent geweest.

{% include image.html url="/uploads/yoga.jpg" description="Yoga. Downward Dog (vulpen op post-it)" %}

**2. Je hoeft niet tot het gaatje te gaan**

Iedereen die wel eens sport weet wat het lastigste is: van de bank afkomen en gaan. Als je niet aan het trainen bent voor een nieuw Nederlands record maakt het vervolgens niet zoveel uit hoe je prestatie is. Wil je je hardlooprondje van 5 kilometer in 30 minuten lopen, maar heb je er 37 minuten over gedaan? Baal je hiervan? Zeker niet doen! Het feit dat je bent gaan sporten maakt al het verschil voor je lijf. Niet of je net wat sneller of langzamer was. Je hebt je gezondheid voorrang gegeven op andere dingen en dat is knap. Je conditie en uithoudingsvermogen verschillen nou eenmaal van dag tot dag. Je kan niet elke dag presteren. Soms is het gewoon doen al ruim voldoende. Prestatiedrang kan natuurlijk motiveren. Maar merk je dat het je niet helpt en dat je daardoor niet van de bank komt ("Vandaag lukt het toch niet"), hou hier dan simpelweg mee op. 

{% include image.html url="/uploads/gewichten.jpg" description="Gewichtheffen (vulpen op post-it)" %}

**3. Maak je rondje af, desnoods als een slak!**

Heb je het een keer moeilijk onder het sporten? Spreek met jezelf af dat je het afmaakt. Had je bedacht om bijvoorbeeld:
1. een rondje van een half uur te doen, doe dan een rondje van een half uur maar langzamer; 
2. een rondje van 5 kilometer te doen, doe dan een rondje van vijf kilometer maar langzamer;
3. tien push-ups te doen, doe dan tien push-ups maar met meer pauzes of minder diep 

In plaats van door beuken (en daarna weken niet meer gaan omdat het verschrikkelijk was ;)), neem je een tandje terug, maar je gaat wel door. Zo kan je achteraf trots zijn op jezelf en blijf je bewegen, conditie opbouwen en spieren trainen.

**4. Sport met een hartslagmeter om**

Als je (nog) niet sportief bent, sport dan met een hartslagmeter om. Het is nog lastig om aan te voelen hoe hard je kan gaan als je het niet gewend bent. We hebben meestal de neiging om teveel van onszelf te vragen, of we zijn juist te voorzichtig. Bedenk wat voor training je wilt doen en wat je targethartslag is en ga daarop bewegen. De ene dag kan je enorm veel, de andere dag zit je er na twee stappen op. Maf maar waar. 
Er bestaan veel websites om je hartslagzones te berekenen. Belangrijke factor daarbij is je leeftijd. Ik vind het zelf wat overrated. Ik merk dat ik lekker loop als mijn hartslag rond de 150-160 ligt. Dan daag ik mezelf uit zonder over het randje te gaan. Wat mij betreft een kwestie van proberen!

{% include image.html url="/uploads/rennen.jpg" description="Hardlopen (vulpen op post-it)" %}

**5. Doe een leuke sport**

Wat een schot voor open doel zou je denken. Wie gaat er nou een niet leuke sport doen? Nou heel veel mensen zal ik je zeggen. We denken massaal dat je moet hardlopen om bezig te zijn. Verrassing: veel mensen vinden hardlopen niet leuk. Denk terug, was er vroeger een sport die je leuk vond? Kan je dat nu weer gaan doen? Zo niet, waarom niet? Klopt die aanname? Ga eens op onderzoek uit wat er te doen is in jouw buurt!

Succes & have fun!
