---
title:      "Nuts about nuts"
date:       2020-12-10 14:00:00 +0200
tags:       ["Over eten", "Over afvallen"]
category:   "over-eten"
image:      /uploads/nootjes3.jpg
caption:    "Nootjes (waterverf en fineliner in schetsboekje)"
excerpt:    "Nootjes... heerlijk. Een korte post over deze lekkere jongens."
published:  true
---

Ik hou van nootjes. Heerlijk! 

Met gezond eten en afvallen is natuurlijk de truc om slechte (en vaak lekkere!) dingen niet vaak te eten. Die chipszak moet aan de kant en de taartjes zijn een uitzondering. Maar nootjes mogen dagelijks. Yes! Het voedingscentrum raadt aan om per dag 25 gram nootjes te eten. Ik zeg nog een keer: Yessss

# Puristen

Voordat ik begin: waar gaat deze eigenlijk over? Wat is een noot? Ik bedoel deze vraag niet filosofisch. Bij de puristen zal het namelijk al door hun hoofd zijn geschoten: pinda's zijn geen nootjes. Dit zijn officieel peulvruchten. Wat minder bekend is, is dat amandelen ook geen nootjes zijn. Geïntrigeerd ben ik de wikipediapagina over nootjes gaan lezen. [Zie: Noot (plantaardig)](https://nl.wikipedia.org/wiki/Noot_(plantaardig)) Dit heeft de fundamenten van mijn notenkennis behoorlijk doen opschudden. Wat blijkt namelijk: cashews, pistach, pecan, walnoot: allemaal geen noot volgens de botanische indeling. Joh, wat is dan nog wel een noot?? Hemeltjelief. Maar qua voedselkenmerken en voedingswaarden lijken ze wel erg op nootjes. We doen dus gewoon alsof ze het wel zijn. Dus bij deze: join the club!.

{% include image.html url="/uploads/club2.jpg" description="Join the club! (waterverf en fineliner in schetsboekje)" %}

# Maar waarom dan?

Maar waarom zijn nootjes eigenlijk gezond? 
Dit heeft de volgende redenen: 
- er zitten goede vitaminen en mineralen in nootjes. Voor vegetariers zoals ik nog extra belangrijk, want ze zijn een bron van ijzer
- in nootjes zitten goede onverzadigde vetten. Deze zijn erg belangrijk voor ons.

In nootjes zitten dus veel goede onverzadigde vetten. Dit zijn vetten die wij nodig hebben voor de bouw van onze celwanden. Bij tekorten van deze vetten kunnen er huidproblemen ontstaan.

{% include image.html url="/uploads/cellen.jpg" description="Vereenvoudigde versie van lichaamscellen (waterverf en fineliner in schetsboekje)" %}

# Welke nootjes zijn de allerbeste?

Bummer. Er is niet een nootje dat de beste is. De verhouding tussen de onverzadigde vetten, vitamines en mineralen verschillen per noot. Omdat we al deze stoffen goed kunnen gebruiken, geldt (net als bij al het eten): variëren, variëren en nog eens variëren. 

Voor kleine kinderen zijn nootjes natuurlijk gevaarlijk verstikkers. Kleine mensen kunnen de nootjes het beste eten in de vorm van broodbeleg, zoals 100% pindakaas (en/of andere 100% nootpasta's). Dit is voor grote mensen ook erg lekker trouwens. 

{% include image.html url="/uploads/pindakaas3.jpg" description="100% pindakaas (waterverf en fineliner in schetsboekje)" %}

De tweede reden dat deze vetzuren geliefd zijn is dat ze het LDL cholesterol verlagen. LDL cholesterol verhoogt de kans op dichtslippertjes in je vaten en kan dus allerlei nare hart- en vaatziekten veroorzaken. Door zo'n dichtslippertje kan een bloedvat dicht komen te zitten. Of door de ophoping zorg voor een klontje die mee spoelt tot het niet verder kan, zoals in je longen, hersenen of hart zelf. Iew, niet echt gezellig. Door slechte gewoontes zoals roken kunnen er beschadigingen in je bloedvaten ontstaan. Daar heeft het LDL cholesterol dan fijn grip op. Deze beschadigingen kunnen ook ontstaan als je ouder wordt. Daar kunnen we niets aan doen. Nou ja, behalve met je leeftijd steeds beter op je cholesterol te letten.

# Burn baby burn

Gebrande nootjes... het klinkt heerlijk en gezond. Ik zie voor me hoe ze in de fabriek op een groot rooster boven de vlammen lekker dichtgeschroeid worden. Mmmm. Helaas, eigenlijk zijn het gewoon gefrituurde nootjes. Klinkt gelijk een stuk minder lekker he? Jammer dat we soms zo misleid worden. In de praktijk schijnt het voor nootjes geen groot verschil te maken qua calorieën en vetpercentage. Ze hebben zelf al zoveel (goede) vetten in zich. Ze kunnen de frituurvetten er gewoon niet bij hebben. Ze verliezen alleen wel vitamines en mineralen door de verhitting. Zonde! Ik vind het jammer om je te moeten teleurstellen, maar je kan toch het beste ongebrande nootjes eten. Als je tenminste voor het beste der beste wilt gaan.

# Calorieën

Nog een kleine waarschuwing tot slot: nootjes bevatten ook veel calorieën. Dus ondanks hun goede kanten... als je niet wilt aankomen: eet ze elke dag maar wel met mate (balen!). 
