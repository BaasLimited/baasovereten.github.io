---
title:      "Meer bewegen... #hoedan?"
date:       2020-10-07 12:00:00 +0200
tag:        "Over bewegen"
category:   "over-bewegen"
image:      /uploads/Fiets.jpg
caption:    "Fiets (Fineliner in schetsboekje)"
excerpt:    "Volgens de beweegrichtinglijnen moeten we ontzettend veel te bewegen. Met alleen sporten kom je er niet en vind ik ook moeilijk vol te houden. Probeer zoveel mogelijk beweging in je dagelijks leven in te passen. Eenmaal in de routine ingebakken kost het veel minder moeite!"
published:  true
---

Om af te vallen of op gewicht te blijven is beweging belangrijk. Logisch. Om te zorgen dat je niet aan komt moet je minimaal even veel calorieën verbranden als je binnen krijgt. Ook is het bekend dat je je door regelmatig bewegen fitter en beter voelt. Ook in je hoofd. Het kan ook ziektes, zoals hart- en vaatziektes voorkomen.

Maar er is zelfs een dubbele bonus: spieren verbruiken ook energie als je in rust bent. Dus tijdens het sporten verbrand je energie, maar na het sporten nog meer! Focus je dus bij bewegen niet alleen op het verbeteren van je conditie. Maar doe ook oefeningen om je spieren versterken.

{% include image.html url="/uploads/fietsen.jpg" description="Meneer fietst in Amsterdam (waterverf en fineliner in schetsboekje)" %}

De beweegrichtlijnen van de Gezondheidsdraad raden het volgende aan (zie de website van [het voedingscentrum](https://www.voedingscentrum.nl/encyclopedie/bewegen.aspx)):

- Bewegen is goed, meer bewegen is beter
- Doe minstens 150 minuten per week matige of zwaar intensieve inspanning, verspreid over diverse dagen
- Doe minstens 2x per week spier- en botversterkende activiteiten (voor ouderen inclusief balansoefeningen)
- Voorkom veel stilzitten

Deze richtlijnen schrijven voor om veel te bewegen. Heel veel zelfs als je een druk leven hebt. Misschien heb je kinderen, of een drukke baan (of allebei). Hoe ga je dat dan in hemelsnaam halen? Het is eigenlijk niet realistisch.

Ik geloof erin dat deze op de lange termijn beter werken werken dan alleen fanatiek sporten. Dit houden we namelijk meestal niet lang vol. Als je eenmaal gewend bent om in je dagelijks leven meer te bewegen, dan maak je het grootste verschil! De stap naar sporten wordt ook steeds kleiner.

> Alle kleine beetjes helpen, dus probeer vooral in je normale leven het bewegen in te puzzelen

{% include image.html url="/uploads/zomertijd.jpg" description="Zomertijd (Collage van papiertjes uit Flow Magazine)" %}

Je beweegt op een gegeven moment op de automatische piloot en het is niet bijzonder meer. Het kost je gevoelsmatig geen extra moeite. Als je normale routine een keer niet kan dan zal je het zelfs missen. Een paar voorbeelden:

## Neem de trap

Pak de trap in plaats van de lift. Moet je naar verdieping vijf of hoger? En vind je dat nog wat teveel van het goede? Loop dan naar de derde verdieping en pak de lift voor de laatste paar verdiepingen. Je hebt zo toch weer flink wat treden meegepakt. Als je geen sporter bent, is de trap oplopen best vermoeiend (je meent het ;)). Sommige mensen vinden dat rode hoofd en dat hijgen gênant en nemen daarom de lift. Doe dit niet, maar pas je tempo aan. Ga lekker langzaam omhoog. Het lijkt alsof het veel tijd kost, maar het valt mee. Wachten op de lift kost ook tijd. Ongemerkt gaat elke dag het traplopen makkelijker en voor je het weet ren je als een ware gazelle naar boven!

{% include image.html url="/uploads/Herfst3.jpg" description="Ik en mijn kleine meid op een regenachtige dag in het park (waterverf en fineliner in schetsboekje)" %}

## Neem de fiets

Ergens naartoe? Pak de fiets. Alle stukjes binnen 5 tot 7 kilometer zijn prima met de fiets te doen. Heb je kinderen? Beter, die vinden fietsen vaak leuker dan de auto. Investeren in een goede regenjas is fijn. Het gebeurt verrassend weinig, maar als er een keer een Hollands buitje naar beneden komt, dan gebeurt jou niets! Je denkt snel dat je geen tijd hebt om met de fiets te gaan, maar uiteindelijk ben je vaak sneller dan met de auto. Zeker als je in een stad woont. En ben je moe? Pas je tempo dan aan. Het hoeft niet allemaal op je maximale vermogen.

## Stukje lopen onder het bellen

Ga eens een blokje om als je aan het bellen bent. Naast je dagelijkse portie wandelen (super goed voor je!) lopen gesprekken vaak vloeiender als we bewegen. Ons hoofd is als het ware ook in beweging, met meer plezier tot gevolg. Of nog beter: als je iets uit te praten hebt met iemand: ga samen een blokje om! Alles vloeit, je verzacht en discussies zijn minder fel en hard. Oh ja, je bent ook nog lekker in beweging!
