---
title:      "Worteltastisch"
date:       2020-10-11 18:00:00 +0200
tags:       ["Over eten", "Over afvallen"]
category:   "over-eten"
image:      /uploads/wortelen.jpg
caption:    "Zak met wortelen (waterverf en fineliner in schetsboekje)"
excerpt:    "Wortelen zijn super goed voor je. Er zitten veel vitamines in en daarom zouden we ze eigenlijk meer moeten eten. Ik zelf at bijna nooit wortelen. Samen met mijn vriend zijn we op jacht gegaan naar lekkere wortelrecepten en met succes! Hier vind je de toppers!"
published:  false
---

Wortelen zijn underrated. Het was lang geleden dat ik vrijwillig wortel gegeten had. Ik had altijd zo'n hutspot associatie ermee. Nu ik dit typ bedenk ik: er zijn vast lekkere hutspot recepten, maar zoals ik het ken is het een blègh prutje met een zoet weeïge smaak. Niet echt aanlokkelijk. Daarom heb ik lang geen wortelen gegeten dus.

Na een tijdje mijn eten bijgehouden te hebben kwam ik erachter dat ik te weinig vitamine A binnen kreeg. Vleeseters krijgen vitamine A via vlees binnen. Het is zelfs verstandig om op te letten dat je niet teveel binnen krijgt (daarom mogen kinderen niet onbeperkt leverworst). Maar ik ben een vegetarier. Gelukkig kan ons lijf zelf vitamine A aanmaken met behulp van beta-caroteen. Jaja, caroteen - carot - wortel! In andere geel of roodgekleurde groentes zit ook beta-caroteen, maar lang niet zoveel. Voordeeltje trouwens: van beta-caroteen kan je geen overdosis krijgen. Als je voldoende vitamine A beschikbaar hebt, dan stopt je lijf met het aanmaken ervan.

Waar is vitamine A allemaal goed voor? Zoals algemeen bekend: het is goed voor je ogen en dan specifiek voor het aanpassen aan duisternis. Zien in het donker dus. Wel zo handig om dat te (blijven) kunnen. Ook is vitamine A belangrijk voor je huid, je haar en tandvlees. Het is nodig bij de groei van kinderen, de opbouw van botten en tanden. Oh ja, het speelt ook een rol bij de afweer tegen ziektes. Genoeg redenen om aan de wortelen te gaan!

{% include image.html url="/uploads/oog.jpg" description="Je mooie blauwe oog (waterverf en fineliner in schetsboekje)" %}

Na wat experimenten hebben mijn vriend en ik een aantal heerlijke wortel gerechten gevonden. En ze zijn nog gezond ook, dus de recepten kunnen ook als je aan het afvallen bent!

### Rode curry met wortel

Wortel is samen met zoete aardappel en zwarte bonen een gouden trio! De zwarte bonen maken het ook ontzettend goed voor de vega's door de plantaardige eiwitten. Trouwens ook voor vleeseters, want het wordt aangeraden om maximaal 1/3 van al je eiwitten uit dierlijke producten te halen. [Hier vind je het recept.](https://www.voedingscentrum.nl/recepten/gezond-recept/zoete-aardappelcurry-met-boontjes.aspx)

Mijn vriend maakt deze niet met kerriepoeder maar lekker met rode curry pasta. In de kant-en-klare pakjes rode curry zit veel zout, dus hij maakt hem soms ook zelf (maar niet altijd). Bijvoorbeeld, [dit recept.](https://familieoverdekook.nl/thaise-rode-currypasta-zelf-maken/) Ben je ook een vegetarier of veganist? Dan kan je de vissaus vervangen door sojasaus. 

{% include image.html url="/uploads/rodecurry.jpg" description="Kant-en-klaar rode curry (waterverf en fineliner in schetsboekje)" %}

### Pompoensoep met wortel

Nou wat ben ik enthousiast over dit recept. Een heerlijk soepje. Lekker zoet en super gezond! Dat eet nog eens lekker weg. [Deze topper is hier te vinden.](https://www.voedingscentrum.nl/recepten/gezond-recept/pompoensoep-met-appel-en-kikkererwten.aspx)

### Worteltapenade

Deze is heerlijk! Ik vind deze heel lekker om op brood te doen. Veel kant-en-klare spreads bevatten teveel verzadigd vet, zout of suiker om gezond te zijn. Daarom ben ik zelf groentespreads voor op brood gaan maken, waaronder deze worteltapenade. Je kan hem ook gebruiken voor een gezonde aanvulling bij een borrel of lekker door een salade in plaats van een dressing. Ik heb de tapenade met cottagecheese gemaakt in plaats van ricotta. Minder vet en net zo lekker! Past nu perfect in een dieet. 

[Hier kan je de worteltapenade vinden.](https://weckenonline.eu/recepten/worteltapenade/)

{% include image.html url="/uploads/konijn.jpg" description="Konijn: waar zijn die wortels nou? (waterverf en fineliner in schetsboekje)" %}

### Wortelsalade met rozijnen

Bij mijn lunch maak ik vaak een kleine salade. Als je deze gezond maakt, dan zitten er haast geen calorieën in. Nou bijvoorbeeld deze lekkere wortelsalade. Ik doe trouwens altijd veel minder olie en azijn erin. Net zo lekker en goed tijdens het afvallen!

[Hier kan je de wortelsalade vinden](https://heerlijkehappen.nl/wortelsalade-met-rozijnen-en-appel/).

Weet jij nog meer lekkere wortelrecepten? Laat het me weten!
