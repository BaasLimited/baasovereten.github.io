---
title:      "Proost, hik, proost!"
date:       2020-12-30 14:00:00 +0200
tags:       ["Over eten", "Over afvallen"]
category:   "over-afvallen"
image:      /uploads/wijn.jpg
caption:    "Wijntje, boekje & telefoon uit (waterverf en fineliner in boek)"
excerpt:    "Tijd dus voor een post over alcohol. Ik heb me hier eens in verdiept. Natuurlijk omdat het belangrijk is als je gezond wil leven, maar ook uit interesse wat alcohol met je lichaam doet. Veel is algemeen bekend. Ik vond het toch interessant om weer eens te lezen. Hier weer wat op een rij."
published:  true
---

# 'Teut of niet teut' dat is de vraag 

Je drinkt één glaasje alcohol. Soms lig je van je stoel en soms voel je er niets van. Dit kan per moment en per persoon mega verschillen. De snelheid waarmee onze bloedalcoholwaardes omhoog klimmen wordt beïnvloed door verschillende factoren, zoals:

- Volle of een lege maag: als je maag leeg is, neemt je maagwand de alcohol sneller op en komt het goedje sneller (via je bloedbaan) in je hersenen.
- Geen verrassing: hoe snel, welk type en hoeveel alcohol je gedronken hebt. Iedereen die wel eens tequilla heeft gedronken kent dit effect maar al te goed.
- Je gewicht: hoe meer bloed om de alcohol in te verdunnen, hoe minder je ervan voelt.
- Het vochtgehalte: vrouwen hebben over het algemeen minder vocht in hun lijf en zijn daarom sneller aangeschoten.
- Je lichamelijke conditie: hoe fitter je bent, hoe minder snel onder invloed. Uiteraard is de gezondheid van je lever über belangrijk.
- Pillentjes enzo: sommige medicijnen versterken het effect van alcohol. Andere pilletjes misschien ook wel, maar daar weet ik niet veel van af. 

{% include image.html url="/uploads/flessen2.jpg" description="Lege flessen in silhouette (waterverf op papier)" %}

Er bestaat [een Belgische website](https://www.alcoholhulp.be/alcoholcalculator) waar je je bloedalcoholgehalte kan inschatten. Handig als je niet zeker weet of je al kan gaan rijden.

Er is ook een effect van de gewenning. Mensen die vaker alcohol drinken merken hier minder snel iets van. Het schijnt dat de lever in sommige gevallen de alcohol ook sneller verwijderd bij regelmatig gebruik. Hier zit een maximum aan en het verschil is niet groot. De factor gewenning maakt dat alcoholverslaving een (groot) risico is. Om de fijne effecten te voelen, bestaat de neiging om steeds meer te drinken.

# Even ontnuchteren, doe maar een bakkie en een happie!

Onze lever kan de alcohol met ongeveer 7 gram per uur afbreken. Één standaard glas bevat ongeveer 10 gram alcohol, dus dat duurt iets minder dan 1,5 uur om te verwerken. Als ík de wijn inschenk zal het overigens ongeveer 2 uur duren, gezien mijn neiging om de glazen te vol te schenken (aldus de Baas).

{% include image.html url="/uploads/druiven.jpg" description="Druiven, de basis van ons wijntje (gouache op aquarelpapier)" %}

Helaas slecht nieuws voor iedereen die sneller wil ontnuchteren: dit proces is niet te versnellen. De lever doet gewoon wat ie doet. Hij laat zich niet opjaagen, maar gaat gewoon gestaag en op hetzelfde tempo door. Je kan koffie drinken, vette hap eten, water drinken tot je misselijk wordt. Je lever gaat er niet sneller of langzamer door werken. Al deze dingen zorgen misschien dat je je iets frisser of alerter voelt, maar de hoeveelheid alcohol in je bloed wordt er niet anders van. Van de vette hap word je wel wat dikker.

# Maar dan... de volgende morgen

De kater. Wie kent 'm niet. Hoe voelt die ook alweer? Denk aan hoofdpijn, misselijk, moeite met licht, dorst, droge mond, overgeven, transpiratieaanvallen. Eigenlijk is een kater een lichte alcoholvergiftiging door het stofje acetaldehyde. Getver, klinkt een stuk minder gezellig. Acetaldehyde is de giftige afval die ontstaat bij het verwerken van de alcohol door de lever. 

Ook werkt alcohol vochtafdrijvend, met dorst en droge mond tot gevolg. Wist je dat door het gebrek aan vocht de hersenen krimpen? Getver! Geen wonder dat we hoofdpijn krijgen. Goed voornemen: bij het volgende dinetje neem ik een extra glas water.

{% include image.html url="/uploads/kater.jpg" description="Kater (gouache in schetsboekje)" %}

# Dikmakertje

Tja, geen nieuws.

Van alcohol wordt je dik. Om twee redenen is alcohol in de wereld van de voedingsconsulenten een grote 'NO-NO'. Reden 1: alcohol levert per gram veel kCal op, namelijk 7. Iets minder dan vet (9 kCal per gram), maar meer dan eiwitten en koolhydraten (4 kCal per gram). Reden 2: het zijn zogenaamde lege calorieën. Naast energie zit er niets in alcohol dat je lichaam nodig heeft. Helemaal niets. Alleen kCal en plezier. 

De bitterbal (of voor mij het kaasplankje) naast het biertje maakt extra dik. Je lever is namelijk aan de slag met de alcohol. En je lever is geen multitasker. Nope. Één ding tegelijk graag. De vetten kunnen niet worden omgezet in energie. Wat gebeurt er dan mee? Yes, je weet het: de vetten worden in je bierbuik opgeslagen, of op heupen of billen. Ons lijf vindt er wel een goed plekje voor. 

{% include image.html url="/uploads/kaas.jpg" description="Kaasblokjes (fineliner en waterverf in schetsboekje)" %}

Er zijn veel onderzoeken gedaan naar de effecten van alcohol. Is rode wijn nou goed of slecht voor ons? De positieve effecten zijn te betwisten. Helaas zijn de negatieve effecten van alcohol niet te betwisten. Als je het leest, zou je bijna geheelonthouder worden. Maarja, de trouwe lezer weet dat ik ook niet altijd mijn eigen tips opvolg. Net als dat regels er zijn om te breken, zo zijn tips er om te negeren. Ik kan zo genieten van een glaasje wijn met een kaasje of een fris biertje bij mijn tortilla. Dat zijn voor mij enkele van de geneugden des levens.  Het leven mag best af en toe wat schwung hebben. 

{% include image.html url="/uploads/roaringtwenties.jpg" description="Schwung tijdens de Roaring Twenties van de vorige eeuw (fineliner en waterverf in schetsboekje)" %}

De omschrijvingen van alle type alcohol hebben me trouwens ook de verkeerde kant op geïnspireerd. Ik heb nog nooit gin-tonic op! Ik weet het: soms lijkt het alsof ik onder een steen heb geleefd. Maar hier komt binnenkort verandering in. Alles zit in het Jumbo winkelmandje. Nu alleen wachten tot de bezorging. Ik ben benieuwd!

Dus:

Proost! Geniet ervan.
