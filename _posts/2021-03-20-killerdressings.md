---
title:      "Killerdressings"
date:       2021-05-28 9:00:00 +0100
tags:       ["recepten", "gezond eten"]
category:   "gezond-leven"
image:      /uploads/citroenenbw.jpg
caption:    "Citroenen - een van de basisingrediënten van een lekkere dressing (waterverf en fineliner in schetsboekje)"
excerpt:    "Hier vind je een aantal heerlijke en gezonde dressings die het verdienen om in het zonnetje gezet te worden!"
published:  true
---

In een eerdere [post](/gezond-leven/2021/02/10/dressings.html) kan je terug vinden hoe je makkelijk je eigen dressing maakt. Ook staan er een aantal van mijn favoriete gezonde dressings opgesomd. Deze staan, wat oneervol, helemaal onderaan de post. Ik heb daarom besloten om een aparte pagina aan ze te wijden. Ik zal ze aankomende tijd overzetten, maar wil je voor nu alvast verblijden met een nieuwe zalige dressing, namelijk de Asian style dressing!

Zoals je weet ben ik niet zo precies met het uitmeten van de ingrediënten. Zie de hoeveelheden in de onderstaande recepten dan ook meer als een houvast voor de verhoudingen. Smaken verschillen, dus probeer vooral uit wat je zelf het lekkerste vindt!

# Asian style dressing

Voor de dagen dat je een craving hebt naar iets Aziatisch is dit een topper! Ik ben er gek op.

- 1 à 2 eetlepels halfvolle yoghurt
- 1 eetlepel ketjap
- snufje gedroogde knoflook
- iets groter snufje gedroogde gember
- theelepeltje sambal (of meer of minder pittigheid)
- evt. 1 eetlepel olie

De olie doe ik meestal niet. Ik vind het qua smaak niet veel toevoegen en het is slanker zonder de olie.

Deze dressing past bij heel veel salades, maar ik vind 'm heerlijk bij wat little gem sla met snijboontjes en witte boontjes. De laatste twee zijn gecombineerd in kleine blikjes van Bonduelle te verkrijgen. Ideaal!

{% include image.html url="/uploads/ketjap2.jpg" description="Ketjap (gouache en kleurpotlood in schetsboekje)" %}

# Paprika op zijn best: smokey!

Eigenlijk wordt alles heerlijk met gerookte paprikapoeder, maar deze dressing al helemaal!

- 1 a 2 eetlepers halfvolle yoghurt
- 1 eetlepel honing
- scheutje citroensap
- gerookte paprikapoeder (lekker veel)
- peper & zout

# Pittige type

Deze dressing is heerlijk als je net als ik gek bent op pittig eten. De wasabi is een fijne afwisseling van sambal of chilipoeder om wat pit toe te voegen. Wist je trouwens dat fijngeraspte mieriekswortel hier super veel op lijkt? Ik dacht, ik probeer eens wat anders. Nou bijna hetzelfde als wasabi dus.  

- 1 a 2 eetlepers halfvolle yoghurt of magere kwark
- 1 eetlepel honing
- scheutje citroensap
- gerookte wasabi-pasta of fijngeraspte mieriekswortel
- peper & zout


{% include image.html url="/uploads/muntbw.jpg" description="Munt (waterverf in schetsboekje)" %}

# 'Million dollar' munt dressing

Zomertijd! Deze dressing is heerlijk. Met wat fantasie is het net of het een heerlijke warme zomermiddag is!

- 1 a 2 eetlepels magere kwark
- 1/2 tot 1 eetlepel honing
- 2 takjes verse munt (nou ja de blaadjes van de takjes dan ;))
- evt. een scheutje citroensap
- peper en zout

Deze dressing is heerlijk bij wat sla met doperwten erdoor. Of over sla met watermeloen! Yes, nu heb ik er helemaal zin in.

# Kruidentuin

Gewoon lekker. Ik kan er meer over zeggen, maar dat is nergens voor nodig.

- scheutje hennepolie of olijfolie
- 2 a 3 eetlepels halfvolle yoghurt
- klein kneepje citroensap
- verse munt
- wat gedroogte peterselie
- wat gedroogde provenciaalse kruiden
- peper en zout


{% include image.html url="/uploads/bloemen4-wit.jpg" description="Bloemetje - gezellig & totaal ongerelateerd aan dressing (inkt in schetsboekje en digitaal gekleurd)" %}

# Verrassend zootje

Deze ingrediënten samen kunnen niet lekker zijn, of toch wel?
(echt wel dus)

* scheutje olijfolie of hennepolie
* klein kneepje (slanke) mayonaise
* kneepje citroensap
* kneepje mosterd
* beetje sambal
* wat gedroogde provenciaalse kruiden
* peper en zout

# Fris, fris, fris, fris (niet koud maar fris)

Dille is een klassieke combinatie met zalm of andere vis. Ik vind deze dressing eigenlijk lekker over elke soort salade. lekker fris (of had ik dat al gezegd?)
* yoghurt
* evt. scheutje olie
* wat citroensap
* wat dille
* evt. wat paprikapoeder
* peper en zout
