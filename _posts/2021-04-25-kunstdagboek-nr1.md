---
title:      "Kunstdagboek #1"
date:       2021-04-25 12:30:00 +0100
tags:       ["kunstdagboek"]
category:   "kunst"
image:      /uploads/vogel8-bw.jpg
caption:    "Vliegende vogel, nee niet die van de PVV (fineliner en digitale bewerking)"
excerpt:    "De eerste vastlegging van mijn creatieve reis."
published:  false
---

De website bestaat al. Het gaat over eten en drinken. Hoe je kan afvallen. Wat kan je het beste eten en wat niet.
Soms heb ik het voorzichtig over coachtechnieken die ik geleerd heb.

Deze posts geven mij een reden om te doen wat ik het liefste doe.

Tekenen.

Zonder posts heb ik geen reden om te tekenen en voelt het al verspilde tijd.
Als ik geen reden heb om een plaatje te maken, dan neem ik de tijd niet. Ik denk dan dingen, zoals "Het wordt toch niet écht mooi" en "Waarom doe ik dit?"

Eerlijk gezegd. Ik weet het niet waarom.
Ik weet ook niet waarom ik over eten enzo schrijf.
Ik vind het interessant  om erover te lezen en het geeft me een excuus om te tekenen denk ik. Misschien ook omdat ik hoop dat ik het niet alleen voor mezelf doe.

Parallel hieraan loopt mijn creatieve pad, reis? Oh help, het klinkt wat te zweverig. Ik kan het goede woord niet vinden. Ontwikkeling? Dat klinkt te droog. Maar, wat ik bedoel. Ik doe cursussen en leer. Ik speur het internet af naar mooie illustraties en kunst. Ik begin te snappen wat me interesseert en wat niet.

Deze reis wil ik gaan vastleggen. In ieder geval de ijkpunten.

Voor mezelf.

Ik ben er nog niet uit of ik straks op de knop "publiceren" ga drukken.
Het maakt eigenlijk ook niet uit.

{% include image.html url="/uploads/vogel7bw.jpg" description="Vogel (fineliner en gouache in schetsboekje)" %}

De grootste invloeden op mijn tekenobessie zijn momenteel:

# Invloed nr. 1

Tekenen met fineliner. Toen ik een poos geleden na jaren weer begon te tekenen ging mijn aandacht vooral uit naar "mooi tekenen". Ik merkte dat dat steeds beter lukte en soms was ik zelfs trots op het resultaat. Alleen dan was het mooi nagetekend maar op zichzelf staand niet boeiend om te bekijken. Per toeval kwam ik op het werk van Felix Scheinberger. Hij combineert fineliner en tekeneningen daarmee met waterverf. Dit levert hele toffe tekeningen op.
Het gaat bij hem zeker niet om "mooi tekenen" maar om het overbrengen van sfeer en gevoel. Zijn boek [Urban Watercolor Sketching](https://libris.nl/vos-vanderleer/boek/?authortitle=felix-scheinberger/urban-watercolor-sketching--9780770435219#) is ook een grote aanrader. Het geeft op een leuke manier uitleg over waterverf enzo en is heel inspirerend om aan de slag te gaan. Ik heb veel plaatjes uit zijn boek nagetekend, zoals ook de tijger hieronder. Ook zijn [Instagram account](https://www.instagram.com/felixscheinberger/) is het scrollen waard..   

{% include image.html url="/uploads/grotepoes2.jpg" description="Grote poes nagetekend van Felix Scheinberger (fineliner en kleurpotlood in schetsboekje)" %}

Laatst kwam ik ook het werk van Lucia Coz tegen. Zij maakt geweldig werk. Veel beesten, water en figuurlijk werk. Ze is van opleiding etser en werkt veel met streepjes met de inktpen. Dat in combinatie met gouache is zo tof. Ook zij tekent geheel op haar eigen manier. Oh ja, en is dol op katten. What's not to love? Haar [instragram account](https://www.instagram.com/cozlucia/) is zeker een aantal verloren minuten waard (of nogal veel als je de tijd vergeet).   

Onlangs heb ik mezelf drie Rotring pennen cadeau gedaan. GEWELDIG! Ik ben verslaafd. Ik heb drie maten, waardoor ik heel fijne lijntjes kan maken en ook dikkere. Het zijn een soort naaltjes waar zwarte inkt uit komt. De kleur is intens zwart en de vullingen gaan heel lang mee. Normale fineliners moest ik in dozijnen kopen, maar deze zijn nog niet leeg geweest. Ze zijn heerlijk om snel wat doodlen, maar ook om serieus iets mee te tekenen. Waar ik in huis ben, is mijn Rotring pen ook. En dat is bijna echt waar ;).

{% include image.html url="/uploads/anjer-kleur4.jpg" description="Bloem geïnspireerd door het werk van Lucia Coz (fineliner en digitale inkleuring)" %}

# Invloed nr. 2

Digitale bewerking. Ik vind het strakke effect dat je met digitale bewerking kan bereiken gaaf. Dat popart gevoel met felle kleuren en strakke vlakken, gecombineerd met de fineliner geeft hele toffe effecten. Tot voor kort was ik een mega dork met digitale bewerking. Gewapend met een tekentablet en het fijne kunstprogramma Krita ben ik aan het knutselen. Het programma is gratis (!) en werkt heel fijn. Door een online beginnerscursus begin ik nu wat dingetjes te kunnen en ben ik lekker aan het experimenteren.

Het onderstaande plaatje is een tekening met mijn favoriete Rotring-pen. Digitaal heb ik de achtergrond gekleurd.
{% include image.html url="/uploads/vogel8-bw.jpg" description="Bloem geïnspireerd door het werk van Lucia Coz (fineliner en digitale inkleuring)" %}

Ik scan nu vaak mijn tekeningen in voordat ik met waterverf aan de slag ga. Dat maakt me vrijer om te verven. Als het mislukt heb ik immers altijd het orgineel nog.

Het digitaal bewerken doet mijn tekeningen ook eer aan. Door het scannen worden de kleuren matter en het zwart grijzer. Door wat kleine digitale aanpassingen, shined mijn werk zoals in het echt!

# Invloed nr. 3

Allerlei beesten. Ik ben niet voor niets een vegetariër. Ik ben gek op beesten. Ik vind ze heel dankbaar om na te tekenen. Beesten hebben al karakter uit zichzelf lijkt. Daar hoef ik mijn best niet voor te doen. Nieuw van de laatste maanden is mijn aandacht voor vogels. Dit is te danken aan Woldhek. Ik vond zijn werk in NRC gaaf en heb samen met mijn moeder zijn online [cursus waterverven](https://www.pronkacademie.nl/online-workshop-waterverven-siegfried-woldhek/) gedaan. Pronkacademie, waar zijn cursus verkrijgbaar is, is van zijn vrouw. Echt gezellig. De cursus is een absolute aanrader by the way.  Woldhek is naast een schilder ook een vogelaar. Op zijn instagram account post hij regelmatig foto's deze indrukwekkende beesten. Vaak hebben ze prachtige kleuren en houdingen. Het ademt vrijheid en ruimte. Rondvliegen met krachtige vleugels. Heerlijk.

{% include image.html url="/uploads/aaseter-kleur-bw2.jpg" description="Gier...iew best eng eigenlijk (fineliner en gouache in schetsboekje)" %}

# Mijn regels

Ik heb regels nodig. Mijn regels voor mijn kunstdagboek zijn:
* Het verhaal wordt niet compleet. Het wordt een momentopname van waar ik dan mee bezig ben.
* Er is geen begin en er is geen eind. Deze eerste post is niet het begin. Mijn laatste post zal niet het einde zijn.
* Ik mag stoppen.
* Het hoeft niet perfect.
* Het hoeft niets toe te voegen.
