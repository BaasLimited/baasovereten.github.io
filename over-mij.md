---
title: "Wie is de Baas Over?"
permalink: /over-mij
---
Ik ben Renske Baas - Kok. Ook wel Renske Kok genoemd.
Ik ben algemeen- en gezondheidseconoom. Fan van cijfers. Je maakt me gelukkig met rekenmodellen en projectschema's. Je kan me wakker maken voor een goede grafiek. Cijfers en data in een beeld zeggen meer dan duizend woorden.

![foto Renske Baas](/uploads/mijnfoto.jpg)

Vaak wordt gedacht dat economie alleen over geld gaat. Economie is breder dan dat. Het is de studie van schaarste en hoe middelen verdeeld worden als er schaarste is. Hier zijn allerlei stromingen en gedachten over, waarbij onderliggend aannames worden gemaakt over het gedrag van de mens. Dit heeft altijd mijn interesse gehad. Zowel op afstand zoals bij mijn studie economie, maar ook op het kleinste psychologische niveau. Waarom doen we bepaalde dingen wel of niet? Bij mijn coachingsopleiding bij de school voor coaching kon ik mijn hart ophalen. Ik heb de opleiding met plezier en succes afgerond. 

>Als ik al enige deskundigheid heb, dan is die gebaseerd op hoe weinig ik weet - Socrates

Na de geboorte van mijn lieve dochter is er een interesse bij gekomen: gezond eten en bewegen. Heel mijn leven heb ik gedacht dat ik nou eenmaal mollig was. Na mijn zwangerschap nog wat meer dan daarvoor. Gemotiveerd door een leuke sportles in de buurt ging ik een poging tot afvallen doen en wat bleek: het lukte!
Nu zit ik aan de groene kant van de BMI schaal. De interesse in gezond eten en bewegen blijft. De coronacrisis heeft me zelfs de tijd gegund om een opleiding tot voedingsconsulent te starten naast mijn werk. 

Wat doe je vervolgens mij al deze kennis? Dit heeft me ge√Ønspireerd om deze website op te zetten. Zo kan ik mijn inzichten over coaching, gezond leven en wat ik verder nog boeiend vind delen met wie het lezen wilt. Wie weet, misschien dat iemand er iets aan heeft.

Oh ja en alle tekeningen op de website maak ik zelf!  

PS. veel plezier op mijn blog! Ik vind het leuk om te horen wat je ervan vindt.

#gezondheid #rekenen #cijfertjes #vega #tekenen #waterverven #inspiratie #vrijleven #doenwatjewilt 
