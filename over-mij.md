---
title: "Wie is de Baas Over?"
permalink: /over-mij
---
Ik ben Renske Baas - Kok. Ook wel Renske Kok genoemd.
Ik ben algemeen- en gezondheidseconoom. Fan van cijfers. Je maakt me gelukkig met rekenmodellen en projectschema's. Je kan me wakker maken voor een goede grafiek. Cijfers en data in een beeld zeggen meer dan duizend woorden.

![foto Renske Baas](/uploads/mijnfoto.jpg)

Vaak wordt gedacht dat economie alleen over geld gaat. Economie is meer dan dat. Het is de studie van de schaarste. Centraal staat hoe we alles wat niet oneindig beschikbaar is verdelen onder iedereen. Bij berekeningen en toekomstverwachtingen wordt ons gedrag ingeschat. Dit vind ik ontzettend interessant. Tijdens mijn studie economie was ik hier enorm door geboeid, maar het boeit me ook in het dagelijks leven. Waarom doen we bepaalde dingen wel of juist niet? Bij mijn coachingsopleiding bij de School voor Coaching kon ik mijn hart ophalen. Ik heb de opleiding met plezier en succes afgerond. 

Na de geboorte van mijn lieve dochter is er een interesse bij gekomen: gezond eten en bewegen. Heel mijn leven heb ik gedacht dat ik nou eenmaal mollig was. Na mijn zwangerschap nog wat meer dan daarvoor. Gemotiveerd door een leuke sportles in de buurt ging ik een poging tot afvallen doen en wat bleek: het lukte! Nu ben ik tevreden over mijn gewicht. De interesse in gezond eten en bewegen blijft. De coronacrisis heeft me zelfs de tijd gegund om een opleiding tot voedingsconsulent te starten naast mijn werk. Wat ga ik hiermee doen? Dit is me vaak gevraagd de laatste tijd. Ik weet het niet. Ik volg de opleiding uit interesse. Me toeleggen op het vak voor voedingsconsulent zit niet in de planning. Mijn nieuwe kennis kunnen delen met de wereld lijkt me wat... en daar was het idee voor deze website geboren. Zo kan ik mijn inzichten over coaching, gezond leven en wat ik verder nog boeiend vind delen met wie het lezen wilt. Wie weet, misschien dat iemand er iets aan heeft.


PS. Oh ja, alle tekeningen op de website zijn zelf gemaakt


#gezondheid #rekenen #cijfertjes #vega #tekenen #waterverven #inspiratie #vrijleven #doenwatjewilt 


___

** Als ik al enige deskundigheid heb, dan is die gebaseerd op hoe weinig ik weet - _Socrates_**

___
