---
title: "Wie is de Baas Over?"
permalink: /over-mij
---
Ik ben Renske Baas - Kok. Ook wel Renske Kok genoemd.
Ik ben algemeen- en gezondheidseconoom. Fan van cijfers. Je maakt me gelukkig met rekenmodellen en projectschema's. Je kan me wakker maken voor een goede grafiek. Cijfers en data in een beeld zeggen meer dan duizend woorden.

![foto Renske Baas](/uploads/mijnfoto.jpg)

Vaak wordt gedacht dat economie alleen over geld gaat. Economie is meer dan dat. Het is de studie van de schaarste. Centraal staat hoe we alles verdelen wat niet oneindig beschikbaar is. Bij berekeningen en toekomstverwachtingen wordt ons gedrag ingeschat. Dit vind ik interessant. Tijdens mijn studie economie was ik hier door geboeid, maar het boeit me ook nu. Nu in het dagelijks leven. Waarom doen we bepaalde dingen wel of juist niet? Bij mijn coachingsopleiding bij de School voor Coaching kon ik mijn hart ophalen. Ik heb de opleiding met plezier en succes afgerond. 

___

##### Als ik al enige deskundigheid heb, dan is die gebaseerd op hoe weinig ik weet - _Socrates_

___

Na de geboorte van mijn lieve dochter is er een interesse bij gekomen: gezond eten en bewegen. Heel mijn leven heb ik gedacht dat ik nou eenmaal mollig was. Na mijn zwangerschap nog wat meer dan daarvoor. Gemotiveerd door een leuke sportles in de buurt ging ik een poging tot afvallen doen en wat bleek: het lukte! 

De interesse in gezond eten en bewegen blijft. De coronacrisis heeft me zelfs de tijd gegund om een opleiding tot voedingsconsulent te starten naast mijn werk. "Wat ga je met de opleiding doen?" Dit is me meerdere keren gevraagd. Ik weet het niet. Ik ben niet van plan om voedingsconsulent te worden. Mijn nieuwe kennis kunnen delen met de wereld lijkt me wel wat... Daar is het idee voor deze website geboren. 

Nu kan ik mijn inzichten over coaching, gezond leven en wat ik verder nog boeiend vind delen met wie het lezen wil. Wie weet, misschien dat iemand er ooit eens iets aan heeft.



PS. Oh ja, alle tekeningen op de website zijn zelf gemaakt. Tijdens het maken van deze website merkte ik dat dit me veel energie gaf. Dit bracht me aan het twijfelen over het doel van deze website. Ik heb besloten: ik laat het los. Ik volg mijn ingevingen en mijn hart. De site is van mij en  het maakt niet uit. Ik beleef plezier aan het creÃ«ren. Ik hoop jij aan het lezen!



#gezondheid #rekenen #cijfertjes #vega #tekenen #waterverven #inspiratie #vrijleven #doenwatjewilt
